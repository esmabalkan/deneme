KIRMIZI BAŞLIKLI KIZ MASALI
 Bir zamanlar, kırmızı başlıklı adında küçük bir kız varmış. 
 Annesi ona üzerinde kırmızı başlığı olan bir pelerin almış.
 Kız bu pelerini çok seviyormuş ve nereye gitse onu giyiyormuş.
 Bu nedenle de herkes ona Kırmızı Başlıklı Kız diyormuş.
 
 Bir gün “Kırmızı Başlıklı Kız!” diye seslenmiş kızın annesi. 
 “Büyükannen hâlâ hasta. 
 Hadi giyin de, ona yaptığım şu çöreği götür.”
 
 Kırmızı Başlıklı Kız da elbisesini giymiş, üzerine kırmızı başlıklı pelerinini geçirmiş, başlığı çenesinin altında sıkıca bağlamış ve yola çıkmış.
 
 Tavşan Ormanı’ndaki yoldan ayrılma sakın!” diye seslenmiş annesi arkasından.
 (Ormanın adı Tavşan Ormanıymış, ama içinde uzun zamandır bir tek tavşan bile yokmuş – neden olmadığını birazdan öğreneceksiniz.)
 
 “Ayrılmam anne,” demiş Kırmızı Başlıklı Kız.
 
 Tam ormana girmiş, birkaç adım atmış ki, çalılıkların arasından bir ses duymuş.
 Yola birden bir kurt fırlamış. Kırmızı Başlıklı Kız korkusundan az kalsın elindeki sepeti düşürüyormuş.
 Fakat kurt hiç de öyle düşmanca görünmüyormuş.
 “Nereye böyle küçük kız?” diye sormuş kurt.
 
 “Büyükanneme gidiyorum,” demiş Kırmızı Başlıklı Kız.
 “Tavşan Ormanı’nın sonunda ki ilk ev. 
 Büyükannemin sağlığı pek iyi değil. Bu arada adım ‘küçük kız’ değil, ‘Kırmızı Başlıklı Kız.’ ”
 
 “Özür dilerim,” demiş kurt. “Bilmiyordum.
 Bak sana ne diyeceğim.
 Ben bir koşu gidip Büyükannene senin yolda olduğunu haber vereyim. 
 Yalnız sakın yolda oyalanayım falan deme, olur mu? Başına bir şey gelmesini istemeyiz, öyle değil mi?”
 
 Kurt oradan hemen sıvışmış!
 Çünkü yakınlarda bir oduncu dolaşıyormuş. 
 Eğer kızı hemen orada yerse, oduncunun kızın yardımına koşacağını biliyormuş.
 